Riadky zo vstupného súboru alebo súborov sa prepisujú do výstupného súboru
len ak je zapnutý prepis, ktorý sa zapína filtrami „-start:“ a vypína
filtrami „-end:“, pozastavuje filtrami „-pause:“, obnovuje filtrami „-resume:“
pričom obsah prepisovaných riadkov môže byť filtrovaný dodatočnými filtrami
„-filter:“.

Pri filtroch, v hlavičke a v päte sa dajú použiť tieto premenné:
	#eq0# – je nahradená vzorcom definovaným cez -eq0:«vzorec»
		(…)
	#eq9# – je nahradená vzorcom definovaným cez -eq9:«vzorec»

	#line# – je nahradená číslom zapisovaného riadka.
		Pri tejto premennej sa dajú použiť aj tieto varianty:
			#line-n# – zapíše n-té predchádzajúce číslo riadka
			#line+n# – zapíše n-té nasledujúce číslo riadka
			kde n smie byť v rozsahu 1 – 9.
	#newline# – vloží nový riadok (a zvýši počítadlo riadkov).

Prázdne riadky sú ignorované.

Parametre:
	-in:«vstup» – súbor alebo priečinok.
		(…)
		Je povinný výskyt aspoň jedného parametra tohto typu.
		• Ak je «vstup» súbor, tak sa jeho obsah číta priamo.
		• Ak je «vstup» priečinok, tak sa budú (z historických dôvodov) čítať
		  súbory zo stromu:
			«vstup»/01/catalina.out
				(…)
			«vstup»/08/catalina.out

	-out:«výstup» – výstupný súbor
		• Ak bol posledný «vstup» v zozname súbor, tak sa filtrovaný obsah
		  bude zapisovať do súboru:
			«cesta k vstupu»/«výstup»
		  kde «cesta k vstupu» je absolútna cesta k dotknutému súboru «vstup».
		• Ak bol posledný «vstup» v zozname priečinok, tak sa filtrovaný obsah
		  bude zapisovať do súboru:
			«vstup»/«výstup»
		  pričom sa vždy pri prvom zapnutí prepisu do súboru automaticky
		  zapíše riadok v tvare: "\ncatalina-0#\n", kde # je poradové číslo
		  od 1 do 8 (podľa stromu vstupu; pozri hore) a \n je nový riadok.
		• Ak «výstup» nie je zadaný, tak je zvolený predvolený názov:
			catalina-filtered.out
		  inak sa postupuje podľa pravidiel vyššie.

	-start:«filter začiatku 1»
		(…)
	-start:«filter začiatku n»
		Je povinný výskyt aspoň jedného parametra tohto typu. Ak nie je
		zapnutý prepis a aktuálny riadok vyhovie všetkým kritériám, tak
		sa prepis zapne.

	-end:«filter konca 1»
		(…)
	-end:«filter konca n»
		Ak je zapnutý prepis a aktuálny riadok vyhovie všetkým kritériám,
		tak sa prepis vypne, pričom tento riadok sa ešte spracuje.

		(Poznámka: Proces je naprogramovaný tak, že ten istý riadok môže
		zároveň dodatočne vyhovieť štartovacím kritériám, takže pozor na
		stanovenie koncových a začiatočných filtrov.)

	-pause:«filter prerušenia 1»
		(…)
	-pause:«filter prerušenia n»
		Ak je zapnutý prepis, ktorý práve nebol zastavený kritériami filtra
		konca a aktuálny riadok vyhovie aspoň jednému kritéru filtrov
		prerušenia, tak sa prepis vypne (pričom, opäť, tento riadok sa ešte
		spracuje).

	-resume:«filter obnovenia 1»
		(…)
	-resume:«filter obnovenia n»
		Ak práve nie je zapnutý prepis (a ak aktuálny riadok momentálne
		nevyhovel štartovacím kritériám), tak ak aktuálny riadok vyhovie aspoň
		jednému kritériu filtrov obnovenia, tak sa prepis zapne.

	Poznámka: V istom zmysle sa filtre štartu dajú považovať za štartovaciu
		podmienku zloženú operáciami logického súčinu a filtre obnovenia za
		štartovaciu podmienku zloženú operáciami logického súčtu. Podobne
		filtre ukončenia sú zložené operáciou logického súčinu a filtre
		prerušenia logického súčtu.

	-filter:«regex 1»
	«replace 1»
		(…)
	-filter:«regex n»
	«replace n»
		Dvojice parametrov, ktoré filtrujú riadky, ak je zapnutý prepis.

		(Poznámka: Ak nie je nájdená dvojica – t. j. ak je «regex n» posledným
		parametrom, za ktorým už nenasleduje párujúci parameter «replace n»,
		tak je tento filter ignorovaný.)

		Pri spracovaní sa postupuje takto: Ak prečítaný vstupný riadok vyhovie
		vzoru «regex #», tak je výstupný riadok nahradený podľa šablóny filtra
		«replace #».

	-break – Nastaví príznak prerušenia naposledy definovanému filtru. Pri
		zhode vstupného riadka s týmto filtrom sa reťaz filtrovania zastaví.

	-eq0:«vzorec»
		(…)
	-eq9:«vzorec»
		Vzorce, ktoré môžu byť použité vo filtroch, hlavičke a päte. (Pozri
		hore: „Pri filtroch, v hlavičke…“) Sú to v podstate ľubovoľné reťazce,
		ktoré sa budú vyskytovať vo výstupe. Môže ísť napríklad o vzorce
		Excelu, ktoré vie Excel pri vkladaní automaticky rozpoznať, ak sa
		obsah bunky vkladaného textu začína symbolom rovná sa.

	-head:«hlavička» – hlavička výstupného súboru.

	-foot:«päta» – päta výstupného súboru.

	-verboseFilters – zapne podrobnejšie reporty o použití filtrov.
	-silenceFilters – úplne umlčí reporty o použití filtrov.

	@súbor
		Parameter v tomto tvare je považovaný za názov súboru „súbor.“ Na
		pozícii výskytu tohto parametra sa vložia parametere zo súboru „súbor,“
		v ktorom každý riadok zodpovedá jednému parameteru.

Poznámka: Parametre, ktoré sa začínajú znakom bodkočiarky sú ignorované bez
chybového hlásenia. (Čo sa dá využiť na „komentovanie“ parametrov.)