Riadky zo vstupného súboru alebo súborov sa prepisujú do výstupného súboru
len ak je zapnutý prepis, ktorý sa zapína parametrami „-start:“ a vypína
parametrami „-end:“, pozastavuje sa parametrami „-pause:“, obnovuje parametrami
„-resume:“ pričom obsah prepisovaných riadkov môže byť filtrovaný dodatočnými
parametrami „-filter:“.

(Poznámka: Historicky sa implementácia tejto utility začala ako pomôcka pri
prepise denníkov istého softvéru, čo je cítiť pri niektorých parametroch, ale
neskôr sa osvedčila aj v rôznych iných situáciách, napr. pri prepise údajových
dávok do tvaru určeného na import do Excelu. Keďže utilita je určená na
opakované použitie v podobných situáciách, jej parametre sa dajú „skriptovať“ –
pozri na koniec pomocníka: parameter v tvare @súbor.)

V hlavičke (parameter „-head:“) a v päte (parameter „-foot:“) sa dajú použiť
tieto premenné (reťazce):
	#eq0# – je nahradené vzorcom definovaným cez -eq0:«vzorec»;
		(… až …)
	#eq9# – je nahradené vzorcom definovaným cez -eq9:«vzorec».

	#line# – je nahradené číslom zapisovaného riadka.
		Pri tejto premennej (reťazci) sa dajú použiť aj tieto varianty:
			#line-n# – zapíše n-té predchádzajúce číslo riadka
			#line+n# – zapíše n-té nasledujúce číslo riadka
			kde n smie byť v rozsahu 1 – 9.

	#newline# – vloží nový riadok (a zvýši počítadlo riadkov).

Pozor: Prázdne riadky vstupného súboru sú ignorované. (Neprenášajú sa do
výstupného súboru.)

Parametre „-start:“, „-end:“, „-pause:“ a „-resume:“ sa môžu opakovať
v skupinách za sebou idúcich parametrov rovnakého typu, čo dovoľuje vytvárať
komplexnejšie podmienky filtrov – podrobnosti v opise nižšie.

Parametre:
	-in:«vstup» – súbor alebo priečinok.
		(…)
		Je povinný výskyt aspoň jedného parametra tohto typu.
		• Ak je «vstup» súbor, tak sa jeho obsah číta priamo.
		• Ak je «vstup» priečinok, tak sa budú (z historických dôvodov) čítať
		  súbory zo stromu:
			«vstup»/01/catalina.out
				(…)
			«vstup»/08/catalina.out
		  (Ako bolo spomenuté, toto má historické pozadie pri implementácii
		  tejto utility.)

	-out:«výstup» – výstupný súbor
		• Ak bol posledný «vstup» v zozname súbor, tak sa filtrovaný obsah
		  bude zapisovať do súboru:
			«cesta k vstupu»/«výstup»
		  kde «cesta k vstupu» je absolútna cesta k dotknutému súboru «vstup».
		• Ak bol posledný «vstup» v zozname priečinok, tak sa filtrovaný obsah
		  bude zapisovať do súboru:
			«vstup»/«výstup»
		  pričom sa vždy pri prvom zapnutí prepisu do súboru automaticky
		  zapíše riadok v tvare: "\ncatalina-0#\n", kde # je poradové číslo
		  od 1 do 8 (podľa stromu vstupu; pozri hore) a \n je nový riadok.
		  (Toto má tiež historické pozadie.)
		• Ak «výstup» nie je zadaný, tak je zvolený predvolený názov:
			catalina-filtered.out
		  inak sa postupuje podľa pravidiel vyššie. (Aj toto má historické
		  pozadie.)

	-start:«filter začiatku 1»
		(…)
	-start:«filter začiatku n»
		Je povinný výskyt aspoň jedného parametra tohto typu. (Inak sa
		spracovanie nezačne.) Ak nie je zapnutý prepis a aktuálny riadok
		vyhovie všetkým kritériám, tak sa prepis zapne.

	-end:«filter konca 1»
		(…)
	-end:«filter konca n»
		Ak je zapnutý prepis a aktuálny riadok vyhovie všetkým kritériám,
		tak sa prepis vypne, pričom tento riadok sa ešte spracuje (skopíruje
		do výstupného súboru).

		(Poznámka: Proces je naprogramovaný tak, že ten istý riadok môže
		zároveň dodatočne vyhovieť štartovacím kritériám, takže pozor na
		stanovenie koncových a začiatočných filtrov.)

	-pause:«filter prerušenia 1»
		(…)
	-pause:«filter prerušenia n»
		Ak je zapnutý prepis, ktorý práve nebol zastavený kritériami filtra
		konca a aktuálny riadok vyhovie aspoň jednému kritériu filtrov
		prerušenia, tak sa prepis vypne (pričom, opäť, tento riadok sa ešte
		spracuje).

	-resume:«filter obnovenia 1»
		(…)
	-resume:«filter obnovenia n»
		Ak práve nie je zapnutý prepis (a ak aktuálny riadok momentálne
		nevyhovel štartovacím kritériám), tak ak aktuálny riadok vyhovie aspoň
		jednému kritériu filtrov obnovenia, tak sa prepis zapne.

	Poznámka: V istom zmysle sa filtre štartu dajú považovať za štartovaciu
		podmienku zloženú operáciami logického súčinu a filtre obnovenia za
		štartovaciu podmienku zloženú operáciami logického súčtu. Podobne
		filtre ukončenia sú zložené operáciou logického súčinu a filtre
		prerušenia logického súčtu.

	-filter:«regex 1»
	«replace 1»
		(…)
	-filter:«regex n»
	«replace n»
		Dvojice parametrov, ktoré filtrujú riadky, ak je zapnutý prepis.
		Parameter «regex i» (kde i = 1 až n) je regulárny výraz, ktorý bude
		vyhľadávaný v obsahu riadka a parameter «replace i» je šablóna
		nahradenia tohto regulárneho výrazu.

		(Poznámka: Ak nie je nájdená dvojica – t. j. ak je «regex n» posledným
		parametrom, za ktorým už nenasleduje párujúci parameter «replace n»,
		tak je tento filter ignorovaný.)

		Pri spracovaní sa postupuje takto: Ak prečítaný vstupný riadok vyhovie
		vzoru «regex i», tak je výstupný riadok nahradený podľa šablóny filtra
		«replace i».

	-break – Nastaví príznak prerušenia naposledy definovanému filtru (vzoru
		«regex i»). Prerušenie sa aktivuje pri zhode časti vstupného riadka
		s týmto filtrom a reťaz filtrovania tohto riadka sa zastaví na tomto
		filtri – t. j. na i-tom filtri v poradí (so vzorom «regex i»). Ide len
		o zastavenie reťaze filtrov používaných v rámci filtrovania obsahu
		jednotlivých riadkov. Ďalší prepis sa týmto príznakom nezastavuje.

	-eq0:«vzorec»
		(…)
	-eq9:«vzorec»
		Vzorce, ktoré môžu byť použité vo filtroch, hlavičke a päte. (Pozri
		hore: „V hlavičke…“) Sú to v podstate ľubovoľné reťazce, ktoré sa budú
		vyskytovať vo výstupe. Môže ísť napríklad o vzorce Excelu, ktoré vie
		Excel pri vkladaní automaticky rozpoznať, ak sa obsah bunky vkladaného
		textu začína symbolom rovná sa.

	-head:«hlavička» – hlavička výstupného súboru. Hlavička je riadok, ktorý
		sa automaticky pridá na začiatok výstupného súboru.

	-foot:«päta» – päta výstupného súboru. Päta je riadok, ktorý sa automaticky
		pridá na koniec výstupného súboru.

	-verboseFilters – zapne podrobnejšie hlásenia (reporty) o použití filtrov.
	-silenceFilters – úplne umlčí hlásenia (reporty) o použití filtrov.

	@súbor
		Parameter v tomto tvare je považovaný za názov súboru „súbor.“ Na
		pozícii výskytu tohto parametra sa vložia parametre zo súboru „súbor,“
		v ktorom každý riadok zodpovedá jednému parametru. (Takýto súbor môžeme
		v určitom zmysle vnímať ako „skript“ parametrov.)

Poznámka: Parametre, ktoré sa začínajú znakom bodkočiarky sú ignorované bez
chybového hlásenia. (Čo sa dá využiť na „komentovanie“ parametrov, najmä pri
použití parametra v tvare @súbor.)